Con le procedure di verifica di ipotesi si vuole verificare, sulla base dell'osservazione campionaria e del modello statistico, se una certa congettura o ipotesi sulla popolazione (fenomeno) oggetto di indagine sia accettabile o meno. 

Si è propensi ad accettare l'ipotesi se essa è in accordo con i dati campionari osservati $x$. 

Nell'ambito dell'*inferenza statistica* parametrica, l'ipotesi (statistica) è una affermazione o una congettura sul parametro ignoto $\theta$. 

L'ipotesi è **semplice** se specifica in modo completo la popolazione (il processo generatore dei dati); ad esempio, $\theta = 3$. 

L'ipotesi è **composta** se non specifica in modo completo la popolazione (il processo generatore dei dati); ad esempio, $\theta \gt 3, \theta \lt 3, \theta \ne 3$.

Un **test statistic**o è un procedimento che consente di rifiutare o non rifiutare (e quindi accettare) un'ipotesi statistica.

La decisione dipende dalla discrepanza, più o meno accentuata, che si rileva tra quanto ci si attende sulla base dell'ipotesi formulata e quanto si osserva nel campione. 

L'ipotesi sottoposta a verifica viene chiamata **ipotesi nulla**; nel seguito si considereranno *ipotesi nulle semplici* del tipo $$ H_0 : \theta = \theta_0$$dove $\theta_0$ un valore fissato dello spazio parametrico. 

L'ipotesi nulla è, in genere, un'assunzione semplificatrice sul modello statistico o che descrive le conoscenze attuali sulla popolazione (fenomeno) oggetto di indagine. 

In alcuni contesti, l'ipotesi nulla viene formulata sulla base di specifiche richieste, come ad esempio, definizioni contrattuali, obiettivi di qualità, ecc.

Congetture non contemplate da $H_0$ costituiscono l'ipotesi** alternativa** $H_1$. Nel seguito si considerano i seguenti casi: 
* $H_1 : \theta > \theta_0$, detta **alternativa unilaterale destra**; 
* $H_1 : \theta < \theta_0$, detta **alternativa unilaterale sinistra**; 
* $H_1 : \theta \ne \theta_0$, detta **alternativa bilaterale**.

Tipicamente interessa provare l'inaccettabilità di $H_0$ a favore di $H_1$, ammettendo una certa quota di errore; in questo caso si dice che il **test** è **significativo** (contro $H_0$). 

La conclusione di un test statistico, che porta ad non rifiutare l'ipotesi nulla o a rifiutarla a favore dell'alternativa, contempla la possibilità di errore.

Non si dice nulla circa la verità o falsità di $H_0$, si afferma unicamente che l'ipotesi risulta più o meno ragionevole, alla luce dei dati e del modello statistico.


***
Riferimenti:
[[Lucidi & materiale/9_StatInf_verifica_L9.pdf#page=4&selection=8,0,8,12|9_StatInf_verifica_L9, page 4]]

#statistica_inferenziale 
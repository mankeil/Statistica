I dati che si hanno a disposizione, quando si effettua una **indagine campionaria**, sono stati ottenuti mediante misurazioni o rilevazioni di certe caratteristiche di interesse su una parte delle unità statistiche di una popolazione. 

Si effettuano indagini campionarie per le seguenti *motivazioni*: 
* presenza di vincoli di tempo e/o problemi di costo; 
* la popolazione di interesse può essere infinita e virtuale (si è interessati allo studio di un fenomeno aleatorio per cui non è definita una popolazione reale di riferimento);
* la rilevazione potrebbe distruggere le unità statistiche o essere potenzialmente dannosa (ad esempio nel controllo di qualità oppure nelle sperimentazioni mediche);
* la precisione dei risultati nelle rilevazioni censuarie potrebbe non essere adeguata.

L'inferenza statistica studia l'analisi dei dati che costituiscono un **campione casuale**, cioè selezionato mediante un **esperimento di campionamento**, che è un **[[Esperimenti Aleatori|esperimento casuale]]** (**aleatorio**).

È essenziale che i dati campionari possano essere interpretati come risultato di un esperimento aleatorio, perché altrimenti verrebbe meno la rappresentatività del campione e la possibilità di ricavare informazioni utili sulla popolazione (fenomeno) di interesse (inferenza). 
L'utilizzazione di un **campione di convenienza** (basato su metodi di tipo non probabilistico) rende improponibile ogni analisi statistica inferenziale.

>[!example] **Esempio** 
>*Reddito*. Si vuole studiare la distribuzione dei redditi delle famiglie italiane, mediante un'indagine campionaria. L'insieme delle famiglie italiane costituisce la popolazione reale (finita), mentre l'insieme ristretto delle famiglie su cui viene condotto lo studio è il campione.  

>[!example] **Esempio** 
>*Farmaco*. Per studiare l'eficacia di un determinato farmaco si studiano i suoi efeetti su un gruppo di pazienti, che costituiscono il campione. La popolazione di riferimento è virtuale (potenzialmente infinita) ed è costituita da tutti i pazienti a cui si potrebbe somministrare il farmaco. L'interesse sulla popolazione, in questo caso, è sinonimo di interesse sull'eficacia del farmaco.  

>[!example] **Esempio** 
>*Controllo di qualità*. Per efeettuare un controllo di qualità si analizzano le caratteristiche di un determinato gruppo di oggetti prodotti da un certo macchinario. Il gruppo di oggetti analizzati è il campione, mentre la popolazione virtuale (potenzialmente infinita) è costituita da tutti i pezzi che il macchinario può produrre, nelle stesse condizioni.  

>[!example] **Esempio** 
>*Misurazioni*. Si efeettuano misurazioni ripetute, nelle medesime condizioni, di un determinato oggetto con uno strumento afeetto da errore non sistematico. La popolazione virtuale di riferimento è costituita dall'insieme di tutte le infinite, potenziali misurazioni. Il campione è costituito dal numero finito di misurazioni che sono state efeettuate. L'interesse sulla popolazione è, in questo caso, sinonimo di interesse sulla vera dimensione dell'oggetto

***
Riferimenti:
[[Lucidi & materiale/7_StatInf_statcamp_L7.pdf#page=6&selection=8,0,8,13|7_StatInf_statcamp_L7, page 6]]

#statistica_inferenziale 
#campioni 
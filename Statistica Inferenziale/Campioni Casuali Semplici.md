Nel seguito si considereranno principalmente **campioni casuali semplici** di dimensione $n ≥ 1$, che possono venire interpretati come $n$ realizzazioni **indipendenti** di un esperimento di base, nelle **medesime condizioni**.

In un campione casuale semplice le unità vengono selezionate dalla popolazione di riferimento di modo che ognuna abbia la stessa possibilità di far parte del campione (estrazioni, con reinserimento, da un'urna). 

Per popolazioni virtuali (infinite) o reali (finite) molto numerose, campionare con reinserimento o senza reinserimento (in blocco) non porta a differenze sostanziali. 

In questa sede non si considerano le problematiche legate al **campionamento da popolazioni finite**. 

Lo schema che caratterizza il campionamento casuale semplice verrà esteso considerando anche il caso di $n$ realizzazioni **indipendenti** di un esperimento di base, **non necessariamente nelle medesime condizioni**.

Come evidenziato in precedenza, se non specificato diversamente, si assumerà di disporre di un campione casuale semplice, ottenuto selezionando le unità mediante estrazioni con reinserimento o con procedure che sono di fatto ad essa equivalenti.

Infatti, poiché solitamente si prenderanno in esame popolazioni virtuali (infinite) o reali (finite) molto numerose, considerare campioni con reinserimento o senza reinserimento (in blocco) non porta a differenze sostanziali nella trattazione.

Alla luce di quanto detto, i **dati osservati** (che costituiscono il **campione osservato**) $x = (x_1, . . . , x_n),\ n \ge 1$, sono riferiti ad una caratteristica di interesse, rilevata sulle n unità statistiche che costituiscono il campione; in particolare, $x_i,\ i = 1, . . . , n$, indica l'osservazione effettuata sulla $i$-esima unità statistica. 

L'**ipotesi fondamentale** su cui poggia l'inferenza statistica è che i dati campionari $x$ sono una realizzazione di un **vettore di [[variabili casuali]]** $X = (X_1, . . . , X_n)$.

Questa ipotesi tiene conto del fatto che si è estratto uno tra i molti possibili campioni e che quindi siamo in presenza di un *[[Esperimenti Aleatori|esperimento aleatorio]]*. 

La [[distribuzione di probabilità]] di $X$ è, almeno in parte, ignota e si utilizza l'informazione ricavabile dai dati per ottenerne una ricostruzione. 

Nell'inferenza statistica c'è un *rovesciamento di punto di vista*. Il *processo di generazione dei dati* (modello probabilistico) *non è noto in modo completo*. Il processo in questione è, in definitiva, la popolazione (fenomeno) oggetto di indagine.

Nel **campionamento casuale semplice**, le variabili casuali $X_1, . . . , X_n$ sono **indipendenti e identicamente distribuite**, cioè con lo stesso modello probabilistico e tali da non influenzarsi a vicenda.

Ne seguito si considererà anche il caso più generale di variabili casuali $X_1, . . . , X_n$ **indipendenti** ma **non necessariamente identicamente distribuite**, cioè con modello probabilistico che può risultare influenzato dalle eventuali diverse condizioni sperimentali.

***
Riferimenti:
[[Lucidi & materiale/7_StatInf_statcamp_L7.pdf#page=9&selection=8,0,8,25|7_StatInf_statcamp_L7, page 9]]

Risorse Esterne:
Statistics in a Nutshell(1st ed), page 135

#statistica_inferenziale 
#campioni